# Torkolattűz – Mulabi kiegészítő

Ebben a kiegészítőben egy közel-keleti ország agresszív titkaiba nyerhetünk betekintést. Ideális kalandhelyszín vérengző játékosoknak. (Miért, van olyan, aki NEM vérengző és ilyet játszik?)  
Először egy rövid kalandötlet, majd az ország leírása következik.

---

## MULABI, AZ ARAB NÉPKÖZTÁRSASÁG

Közel-keleti kis ország. Sok térkép egyáltalán nem is jelöli. Ez hiba. Ugyanis ennek az országnak - mely szoros kapcsolatban áll az álnok Oroszországgal - nagyhatalmi ambíciói vannak. Vezetői fanatikus katonák akik csak Allah-ot és a népköztársaság legfőbb vezérét, Haddam Susseint ismerik el maguk fölött. Csendben lapultak eddig, mint a kígyó. Titkos fegyverszállítmányok érkeztek Oroszországból, veterán zsoldosok tűntek el nyomtalanul a nemzetközi életből...

És eljött a pillanat, amikor e kicsinyke, de annál veszedelmesebb állam megmutatta erejét. Szilárd meggyőződésük, hogy lelkük csak akkor juthat el Allahhoz, ha előtte sok száz és ezer másikat küldenek maguk elé. **Mulabi** először a szomszédos államokat kezdte terrorizálni rajtaütéseivel, tartalékaiknak elorzásával, amikor is hibát követett el... Légelhárítói **LELŐTTEK EGY AMERIKAI CHESNAT!!!** Két utasa, egy atomkutatásokkal foglalkozó **professzor és leánya** fogságba került. A prof. kapóra jött a GONOSZ araboknak, nukleáris fegyverzetük fejlesztésére.

A JÓ amerikai kormány természetesen nem hagyhatta, hogy ezen ártatlanok sínylődjenek, ezért elküldte legextrább elit kommandós-csapatát a népköztársaságba, ahol azok el is buktak. Mintha számítottak volna rájuk....

Az amerikai kormány már csak két dolog közül választhatott:  
1. Hagyja a túszokat meghalni. (Ooooh, nem!!)  
2. Felkéri Jack Berettat, a visszavonult vietnámi hőst és harcostársait, hogy ugyammá szabadítsák ki a foglyokat.

Hosszas vívódás után a második verzió mellett döntöttek. De ugyan ki tudja rávenni Berettat, hogy újra fegyvert vegyen a kezébe? (és öljön! Yeeeaah!) Ennyi kb. a kerettörténet. Most pedig következzek az ország ismertetése.

---

### Az ország

MULABI határait a legújabb orosz légelhárító rakéták és vadászgépek védelmezik. Vadászrepülőik (mármint a pilóták) mindig teljesen elsötétített sisakban repülnek (a'la TOP FEGYVER) mert hát arcnélküli ellenséget megölni azért nem olyan gonosz dolog.

Mulabi népe szenved. A gonosz diktátor és talpnyalói a végsőkig kizsigerelik az országot. Sőt, szórakozásukra fiatal lányokat rabolnak el és meggyalázzak őket. A nép nem tud szembeszegülni a megátalkodott katonákkal. Egy vezetőre lenne szükség, egy szikrára, aki/ami belobbantaná a szabadság iránti vagy pislákoló lángját. És ez a vezető miért ne lehetne pont amerikai?

Mulabi tele van titkos bázisokkal és fogolytáborokkal. A bázisokon végzik a legújabb titkos kutatásokat fegyver ügyben. Ott aztán van sok-sok robbanóanyag...

### Katonság

A titkos bázisokon rengeteg katona (célpont) van. Az őrök ébersége közel sem nevezhető legendásnak, kegyetlenségük viszont annál inkább. Ha esetleg tisztek és felfedezik a settenkedő behatolókat, akkor nem kezdenek el kiabálni, riadót fújni, hanem egyedül próbálják meg ártalmatlanná tenni népük ellenségeit (sokszor egy szál késsel). (Na nehogy má’ kudarcba fúljon a küldetés, csak mert valaki észrevette a **FŐHŐSt** és társait :)

Egyetlen pozitívumuk, hogy rendkívül látványos halált tudnak halni. Például nyaktörés, felnyársalódás, áramütés, lefejeződés, "lesurikeneződés", stb. általi halál. (A foglyok kiszabadítása után persze már jöhet a felrobbanás, darabokra "lövődés", szénné égés, hajhullás (ja, az nem).

Természetesen géppisztollyal, aknavetővel, nehézgéppuskával és (igen, igen) **HELIKOPTERREL** is rendelkeznek. Ezeknek kifogyhatatlan a lőszerre és maximum akkor romlanak el (kivéve a helikoptert), ha épp vigyorgó pofával fogják rá a földön fekvő, teljesen kiszolgáltatottá váló **FŐHŐSre**.

(Persze van, hogy ilyenkor sem, de ekkor mindig van valami szövetséges JÓ, aki hátulról a nyakát töri. (Mármint a katonának))

### Végjáték

A foglyok végső megsemmisítését / megkínzását / megerőszakolását / agymosását szinte mindig aznapra tervezik, mikor a maroknyi, ám annál veszedelmesebb megmentő látogatásával megtiszteli az intézményt.  

A katonák számosabban vannak, mint azt hinné az ember. Az imént legéppuskázott 15 ember helyébe nyomban újabb 20 ugrik és tartja tűz alatt a betolakodókat. Nagy hátrányuk, hogy célozni viszont nem nagyon tudnak. (Mondjuk ez a főhős esetében nem is meglepő :)

### A HELIKOPTER

Fontos szerephez jut, hiszen egy beépített arab ügynök, aki az amerikaiak legfelsőbb köreiben leledzik szabotálta a visszatérő/kimenekítő akciót.

A helikopterrel először persze a rosszak lőnek sok rakétát, meg több hevedernyi gépágyúlőszert. (Ami elől persze a vályogtéglás falak mögé való behúzódás hőseink számára pont elegendő testi épségük megőrzésére :)

---

Ha nagy a ramazuri, akkor szegény foglyok is bekapcsolódnak a küzdelembe.

("Végre itt van népünk felszabadítója!") Ők aztán már hullanak, mint a legyek, de hát őket nem is ismerjük közelebbről.

Fontos, hogy a bázis, a végső (meg)menekülésnél miszlikbe robban. Ha ez nincs így, akkor valószínűleg valaki ottmaradhatott a csoportból...
 
– Ailtas, 1997 december